---
title: FINNsk-norsk ordbok
---

_Since FINN.no is a Norwegian site, this section is written in Norwegian._

<div lang="no">

Vi har laget FINNsk-norsk ordbok for at vi ikke skal bruke forskjellige ord om det samme på FINN.no. Det er enklere for folk å forstå hva vi mener når vi bruker de samme begrepene på tvers.

Ordboka skal også hjelpe oss med å skrive på FINNsk. Mange av ordene som står i ordboka er ikke tatt med fordi det er noe galt med dem, men fordi de ikke passer med FINNs identitet.

Du vil også finne flere ord som vi bruker mye her på huset, som er del av fagspråket vårt. Du trenger ikke å slutte å si disse ordene, men du skal ikke bruke dem i grensesnittet på FINN.no.

Er det flere ord som bør tas med i ordboka? Har du forslag til bedre FINNske alternativer? Alle innspill tas imot med stor takk på [joanders@finn.no](mailto:joanders@finn.no). Vi har en Slack-kanal, [#spraakvett](https://sch-chat.slack.com/archives/spraakvett), hvor du kan si fra dersom du finner ord på FINN.no som ikke følger ordboka.

<table>
<thead>
    <tr>
        <th>Ord og uttrykk vi bør unngå</th>
        <th>FINNsk</th>
        <th>Kommentarer</th>
    </tr>
</thead>
<tbody>
    <tr>
        <td>Agentmail</td>
        <td>
          <p>Skriv om slik at du ikke trenger å bruke tittel.</p>
          <p>Når man forklarer hva denne funksjonen er: E-post med nye annonser som passer søket ditt: [navn på søk]</p>
          <p>I selve e-posten: Nye treff i søket: [navn på søk]</p>
        </td>
        <td>Det er vanskelig å forstå hva en Agentmail er, fordi dette er et internt begrep.</td>
    </tr>
    <tr>
        <td>Autosøk</td>
        <td>Lagret søk</td>
        <td></td>
    </tr>
    <tr>
        <td>Banner </td>
        <td>
          <p>Reklame</p>
          <p>Reklamebanner</p>
        </td>
        <td>Det er ikke tydelig nok hva "bannere" er.</td>
    </tr>
    <tr>
        <td>Bemanningstjenester</td>
        <td>Vikar</td>
        <td></td>
    </tr>
    <tr>
        <td>Bruker</td>
        <td>
          <p>Folk</p>
          <p>Skriv om til f.eks. deg, dere, du, boligkjøper, selger , bedriftskunde osv.</p>
        </td>
        <td>Det er greit å si "brukere" internt, men vi bør  ikke bruke dette ordet når vi kommuniserer med folk. Det er ikke hyggelig å bli omtalt som en bruker.</td>
    </tr>
    <tr>
        <td>Desktop</td>
        <td>Prøv å unngå å skrive dette eller bruk "laget for store skjermer".</td>
        <td>Nå som de fleste sider er responsive, bør det egentlig ikke være nødvendig å skille mellom store og små skjermer.</td>
    </tr>
    <tr>
        <td>Device</td>
        <td>
          <p>Enhet</p>
          <p>Skriv om ved å være spesifikk: mobiltelefon, nettbrett osv.</p>
        </td>
        <td>Vi bruker helst norske ord og uttrykk.</td>
    </tr>
    <tr>
        <td>Effektprodukt</td>
        <td>Bruk navnet på effektproduktet eller forklar hvordan produktet fungerer. Du kan f. eks. skrive "kjøp ekstra synlighet".</td>
        <td>Unngå å bruke begrepene oppsalgsprodukt, synlighetsprodukt og effektprodukt..</td>
    </tr>
    <tr>
        <td>Eksempelvis</td>
        <td>
          <p>For eksempel</p>
          <p>Slik</p>
          <p>Slik som</p>
          <p>Som</p>
        </td>
        <td></td>
    </tr>
    <tr>
        <td>Epost</td>
        <td>E-post</td>
        <td></td>
    </tr>
    <tr>
        <td>
          <p>Finn</p>
          <p>Finn.no</p>
        </td>
        <td>
          <p>FINN.no</p>
          <p>FINN</p>
        </td>
        <td>I Språkvett kan du lese om <a href="/words/spraakvett#finn-finn-eller-finnno">når du kan skrive FINN i stedet for FINN.no</a>.</td>
    </tr>
    <tr>
        <td>Firma</td>
        <td>Bedrift</td>
        <td></td>
    </tr>
    <tr>
        <td>Firmakunde</td>
        <td>Bedriftskunde</td>
        <td></td>
    </tr>
    <tr>
        <td>Følgende</td>
        <td>
          <p>Disse</p>
          <p>Dette</p>
        </td>
        <td></td>
    </tr>
    <tr>
        <td>Hører fra deg</td>
        <td>
          <p>Vi ser fram til å høre fra deg</p>
          <p>Vi gleder oss til å høre fra deg</p>
        </td>
        <td>"Hører fra deg!" kan oppleves som masete og en lite vennlig måte å avslutte e-poster på.</td>
    </tr>
    <tr>
        <td>I henhold til</td>
        <td>
          <p>slik som</p>
          <p>som</p>
        </td>
        <td>"I henhold til" er ikke spesielt muntlig og gir et mer høytidelig preg enn det vi ønsker på FINN.no.</td>
    </tr>
    <tr>
        <td>Korrekt</td>
        <td>
          <p>Riktig</p>
          <p>Rett</p>
        </td>
        <td>"Korrekt" er nokså høytidelig og formelt.</td>
    </tr>
    <tr>
        <td>KS</td>
        <td>Kundesenteret</td>
        <td>Unngå å skrive kundeservice og husk at Kundesenterets nettsider heter Hjelpesenteret.</td>
    </tr>
    <tr>
        <td>Kreditere</td>
        <td>
          <p>Gi tilbake pengene</p>
          <p>Tilbakebetale</p>
        </td>
        <td>Mange vet ikke hva "kreditert" betyr, men det er greit å skrive dette når du kommuniserer med bedriftskunder.</td>
    </tr>
    <tr>
        <td>Kun</td>
        <td>Bare</td>
        <td>"Kun" er gammeldags, men det kan være greit å bruke ordet i blant. </td>
    </tr>
    <tr>
        <td>Liggetid</td>
        <td>Visningsperiode</td>
        <td></td>
    </tr>
    <tr>
        <td>Likeledes</td>
        <td>
          <p>Slik</p>
          <p>Slik som</p>
          <p>Som</p>
        </td>
        <td>"Likeledes" er et stivt ord som ofte ikke brukes i vanlig dagligtale</td>
    </tr>
    <tr>
        <td>Mail</td>
        <td>E-post</td>
        <td></td>
    </tr>
    <tr>
        <td>Merverdiavgift</td>
        <td>Moms</td>
        <td></td>
    </tr>
    <tr>
        <td>Mobiltilpasset</td>
        <td>Prøv å unngå å skrive dette eller bruk "laget for mobil" eller "laget for små skjermer".</td>
        <td>Nå som de fleste løsninger er responsive, bør det egentlig ikke være nødvendig  å skille mellom store og små skjermer.</td>
    </tr>
    <tr>
        <td>Objekt</td>
        <td>Annonse</td>
        <td></td>
    </tr>
    <tr>
        <td>Objektside</td>
        <td>Annonse</td>
        <td></td>
    </tr>
    <tr>
        <td>Oppsalgsprodukt</td>
        <td>Bruk navnet på oppsalgsproduktet eller forklar hvordan produktet fungerer. Du kan f. eks. skrive "kjøp ekstra synlighet".</td>
        <td>Unngå å bruke begrepene oppsalgsprodukt, synlighetsprodukt og effektprodukt.</td>
    </tr>
    <tr>
        <td>Personifisert</td>
        <td>
          <p>Personlig</p>
          <p>Tilpasset deg</p>
        </td>
        <td></td>
    </tr>
    <tr>
        <td>Personvernpolicy</td>
        <td>
          <p>Regler for personvern</p>
          <p>Retningslinjer for personvern</p>
        </td>
        <td>Vi bruker helst norske ord og uttrykk.</td>
    </tr>
    <tr>
        <td>Rating</td>
        <td>Omtale</td>
        <td></td>
    </tr>
    <tr>
        <td>Redigere</td>
        <td>Endre</td>
        <td></td>
    </tr>
    <tr>
        <td>Responsivt</td>
        <td>Tilpasset alle skjermstørrelser</td>
        <td></td>
    </tr>
    <tr>
        <td>Rubrikk / rubikkannonse</td>
        <td>Annonse</td>
        <td></td>
    </tr>
    <tr>
        <td>Samt</td>
        <td>
          <p>Og</p>
          <p>I tillegg</p>
        </td>
        <td>Ordet samt skaper en stiv og formell tone.</td>
    </tr>
    <tr>
        <td>Synlighetsprodukt</td>
        <td>Bruk navnet på oppsalgsproduktet eller forklar hvordan produktet fungerer.</td>
        <td>Unngå å bruke begrepene oppsalgsprodukt, synlighetsprodukt og effektprodukt. Du kan f. eks. skrive "kjøp ekstra synlighet".</td>
    </tr>
    <tr>
        <td>Tags</td>
        <td>Nøkkelord</td>
        <td>Vi velger helst norske alternativer.</td>
    </tr>
    <tr>
        <td>Transaksjon</td>
        <td>
          <p>Handel</p>
          <p>Overføring av penger</p>
          <p>Betaling</p>
        </td>
        <td></td>
    </tr>
    <tr>
        <td>Vederlagsfritt</td>
        <td>Gratis</td>
        <td></td>
    </tr>
    <tr>
        <td>Vertikal</td>
        <td>
          <p>Marked</p>
          <p>Markedsplass</p>
          <p>Skriv om ved å bruke tittelen på markedsplassen (Torget, Småjobber, Reise osv.)</p>
        </td>
        <td></td>
    </tr>
    <tr>
        <td>Vennligst</td>
        <td>Skriv om eller forklar hvorfor noe bør gjøres.</td>
        <td>"Vennligst" fremstår ikke som hyggelig og imøtekommende.</td>
    </tr>
    <tr>
        <td>Vetting</td>
        <td>
          <p>Annonsekontroll</p>
          <p>Godkjenning</p>
        </td>
        <td></td>
    </tr>
    <tr>
        <td>Vurdering</td>
        <td>Omtale</td>
        <td></td>
    </tr>
</tbody>
</table>
</div>
