---
title: Språkvett
---

import { Good, Bad, Grid } from '../../src/components/GoodBad';

_Since FINN.no is a Norwegian site, this section is written in Norwegian._

<div lang="no">

Når du skriver tekster for nett, er det noen ting det er greit å huske på. Når du skriver for FINN.no, må du dessuten tenke på at du skal bruke FINNs "stemme" og få frem FINNs identitet. Derfor har vi satt opp noen retningslinjer for språk på FINN.no og i e-poster. Vi har også laget [FINNsk-norsk ordbok](/words/finnsk-norsk-ordbok), slik at vi bruker de samme begrepene på tvers.

Måten du skriver på har mye å si for hvordan folk opplever FINN. Språkvettreglene tar utgangspunkt i at FINN skal fremstå som smart, morsom og trygg. FINN er en hjelpsom venn som du kan stole på. FINN er folkelig og uhøytidelig. FINN er til for alle, og folk med ulike språkkunnskaper skal kunne bruke tjenesten vår. Derfor bruker vi et muntlig og enkelt språk.

Bruk denne sjekklisten når du skriver:

1. Er det lett å forstå teksten? Få noen andre til å lese igjennom. Skjønte de den òg?
1. Er det mulig å gjøre teksten kortere uten at poenget faller bort eller at teksten virker uvennlig?
1. Har du fulgt språkvettreglene nedenfor?
1. Har du luket ut ord vi helst ikke skal bruke? Sjekk [FINNsk-norsk ordbok](/words/finnsk-norsk-ordbok).

Om du har innspill eller savner retningslinjer om noe, kan du sende en e-post til [joanders@finn.no](mailto:joanders@finn.no). Vi har også laget en Slack-kanal, [#spraakvett](https://sch-chat.slack.com/archives/spraakvett), hvor du kan si fra dersom du finner tekster som vi bør skrive om.

## Ikke skriv bare for å informere

Tenk på hva du vil at folk skal gjøre og oppleve når de leser teksten din. Hvilken handling ønsker du å utløse? Hvilken følelse vil du skape?

Når vi for eksempel skriver om svindel, vil vi at folk skal rapportere mistenksomme henvendelser og ikke gi kontoopplysninger til svindlere. Samtidig ønsker vi at folk skal føle at det er trygt å bruke FINN ved å vise at vi tar sikkerhet på alvor.

<Grid>
  <Bad>
    Nye tilfeller av svindel! SMS-meldinger med falsk innloggingslenke er sendt
    ut.
  </Bad>
  <Good>
    Tolvte juli ble det sendt ut en svindel-SMS: “Dear User, Finn Account will
    be locked. Access the link bellow to continue as user on Finn”. Denne
    meldingen er ikke fra oss. Vi sender aldri SMS-meldinger hvor du blir bedt
    om å logge deg inn eller oppgi dine kontoopplysninger. Vi anbefaler at du
    sletter meldingen og ikke trykker på lenken. Om du har noen spørsmål, kan du
    kontakte sikkerhet@finn.no.
  </Good>
</Grid>

## Kort – men ikke for kort

Det er alltid lurt å skrive kort og enkelt på nett. Samtidig må vi kommunisere tydelig og fremstå som hjelpsomme og imøtekommende. For korte beskjeder kan være forvirrende og få oss til å virke bryske og uvennlige. Noen ganger kan det være verdt å koste på seg en ekstra setning eller to. Her er noen tips for å finne den rette balansen:

1. Skriv alltid det viktigste først.
1. Ikke ta med informasjon som ikke er nødvendig for den oppgaven som brukeren skal løse.
1. Om du må skrive en lengre tekst, er det lurt å dele opp innholdet i mindre avsnitt med overskrifter som gir god oversikt.
1. Punktlister kan være en effektiv måte å ??? på uten å måtte skrive mye.

<Grid>
  <Bad>Dette er en automatisk e-post som du ikke kan svare på.</Bad>
  <Good>
    Dette er en automatisk e-post som du ikke kan svare på. Om du lurer på noe,
    kan du kontakte vårt hjelpesenter.
  </Good>
</Grid>

## Tydelig avsender og mottaker

Vi fremstår som mer personlige når vi har en tydelig avsender. Derfor bør FINN.no eller vi / oss stå som avsender. Det er også mer personlig å snakke direkte til folk ved å bruke du-form der hvor det er mulig.

<Grid>
  <Bad>
    <p>Det kan ikke garanteres...</p>
    <p>Man kan ikke garantere...</p>
    <p>Man kan få annonsen sin flyttet til toppen av resultatlista ved å...</p>
    <p>Annonsen kan flyttes til toppen av resultatlista ved å...</p>
  </Bad>
  <Good>
    <p>FINN.no kan ikke garantere</p>
    <p>Vi kan ikke garantere ...</p>
    <p>Du kan få annonsen din flyttet til toppen av resultatlista ved å ...</p>
  </Good>
</Grid>

## Aktive setninger

I en aktiv setning utfører subjektet handlingen (for eksempel: "Vi vil kontakte deg."). I en passiv setning står det ikke hvem som gjør handlingen (for eksempel: "Du vil bli kontaktet.").

Passive setninger er ofte tyngre å lese. De gir et stivere og mer fomelt språk og skaper større avstand mellom avsender og mottaker. Du bør derfor som hovedregel bruke aktive setninger.

<Grid>
  <Bad>
    Riktig kategori søkes opp automatisk, slik at det ikke vil være nødvendig å
    legge inn så mye informasjon.
  </Bad>
  <Good>
    Vi søker opp riktig kategori for deg, så du slipper å legge inn så mye
    informasjon.
  </Good>
</Grid>

## Enkle, men fullstendige setninger

Det er lettere å lese tekster med korte setninger. Bruk derfor punktum ofte og ikke legg til for mange paranteser eller innskutte setninger. Husk også på at setningene skal være fullstendige og avsluttes med punktum. Du skal også sette punktum etter setninger som ender med en lenke.

<Grid>
  <Bad>
    For å gjenopprette tilgang til din bedriftskonto, ta kontakt med din
    kundekontakt i FINN - eventuelt kontakt Kundesenteret - og fortell han/henne
    hvilken e-postadresse du bruker på din SPiD-bruker (felles innlogging- og
    betalingsløsning for tjenester fra Schibsted), slik at han/hun kan gi deg
    tilgang på nytt.
  </Bad>
  <Good>
    For å få tilgang til din bedriftskonto, kan du kontakte din kundekontakt i
    FINN eller Kundesenteret. Vi trenger å vite hvilken e-postadresse du bruker
    på din SPiD-profil for å kunne gi deg tilgang på nytt.
  </Good>
</Grid>

## Finn, FINN eller FINN.no?

FINN skal alltid skrives med store bokstaver. Både selskapet vi jobber i og tjenesten vår heter FINN.no. Generelt bør vi derfor skrive FINN.no. Dette er spesielt viktig i formelle sammenhenger, som i e-poster, på fakturaer og i kontrakter. På nettsidene våre kan det holde å skrive FINN, siden visuelle elementer som logo og farge skaper en forklarende kontekst. Når du skriver en lengre tekst, anbefaler vi å skrive FINN.no i overskriften eller innledningen og deretter bare skrive FINN.

<Grid>
  <Bad>
    <p>Finn.no</p>
    <p>Finn</p>
  </Bad>
  <Good>
    <p>FINN.no</p>
    <p>FINN</p>
  </Good>
</Grid>

## Tittel på markedsplasser

Om du skriver FINN først, skal du skrive tittelen på markedsplassen med liten forbokstav (f.eks. FINN eiendom eller FINN torget). Dersom du skriver navnet på markedsplassen alene, må du skrive tittelen med stor forbokstav (f.eks. Eiendom eller Torget).

Du kan altså velge mellom å skrive:

| FINN [tittel på markedsplass] | [Tittel på markedsplass] |
| ----------------------------- | ------------------------ |
| FINN torget                   | Torget                   |
| FINN reise                    | Reise                    |
| FINN eiendom                  | Eiendom                  |

## Navn på produkter og funksjoner

Navn på produkter og funksjoner skrives med stor forbokstav. Dersom navnet består av flere ord skal kun det første ordet ha stor forbokstav. Når navnet er et allmennord, kan du bruke anførselstegn i løpende tekster for å gjøre det ekstra tydelig at det er et egetnavn. Når navnet står på en knapp eller i en meny, skal du ikke bruke anførselstegn.

<Grid>
  <Bad>
    <p>Tydelig Profil</p>
    <p>tydelig profil</p>
    <br />
    <p />
  </Bad>
  <Good>
    <p>Tydelig profil</p>
    <p>"Tydelig profil"</p>
    <p>Lagrede søk</p>
  </Good>
</Grid>

## Min eller din?

Når brukeren ikke er logget inn, står det _Min FINN_ i toppmenyen. Når folk er logget inn, bør vi heller vise visningsnavnet / brukernavnet sammen med bildet deres. Dette gjør at FINN.no fremstår som mer personlig tilpasset.

Vi skal unngå personlige pronomen i titler, siden det blir forvirrende når vi kommuniserer med folk. Skal du for eksempel skrive "gå til dine lagrede søk" eller "gå til Mine lagrede søk"? Det er ikke nødvendig å skrive Mine / Dine lagrede søk, Mine / Dine varslinger, Min / Din CV og så videre. Det holder at det heter Lagrede søk, Varslinger, CV etc. Folk forstår at dette er deres innhold og innstillinger siden de finner det på sin side på FINN.

På noen steder er det nødvendig med pronomen, for eksempel på siden med brukerens egne annonser. Vi kan ikke kalle den siden "annonser", siden alle annonsene på FINN er fra mange ulike brukere. I slike tilfeller skal vi snakke til brukeren, og si "dine annonser". Det vil også gi mer mening dersom vi skal spørre om brukerens annonser. "Vil du gå til Dine annonser?" er bedre enn "Vil du gå til Mine annonser?", fordi vi må skille mellom hva som er brukerens annonser og hva som er FINNs annonser.

## Anførselstegn

Når du skriver sitater eller ønsker å markere egennavn i løpende tekst, kan du bruke anførselstegn.
På FINN.no bruker vi dobbelte kommaer når vi skriver anførselstegn. Når titlene står på knapper eller i menyer, skal du ikke bruke anførselstegn.

<Grid>
  <Bad>
    <p>Med «Blink jobb» treffer du kandidatene der hvor de er.</p>
    <p>Med „Blink jobb” treffer du kandidatene der hvor de er.</p>
    <p>Med 'Blink' jobb treffer du kandidatene der hvor de er.</p>
  </Bad>
  <Good>Med "Blink jobb" treffer du kandidatene der hvor de er.</Good>
</Grid>

## Telefonnummer

Vi skriver telefonnummer på samme måte som [Nasjonal kommunikasjonsmyndighet](https://www.nkom.no/), [Forbrukertilsynet](https://www.forbrukertilsynet.no/) og [Telenor](https://www.telenor.no/):

Fasttelefonnummer: `22 86 44 10` (med landkode: `+47 22 86 44 10`)

Mobiltelefonnummer: `428 64 410`

## Dato

Datoer skrives slik:

`15. juli 2016` (husk mellomrom etter punktum)

`28.–30. mars 2016` (husk å bruke tankestrek og ikke bindestrek her)

## Tall

For å være tydelig, skriver vi alle tall med sifre fremfor bokstaver på FINN. Unntaket er når en setning i en løpende tekst begynner med et tall. Da skal du skrive tallet med bokstaver.

<Grid>
  <Bad>
    3 000 bedrifter har bedriftsavtale på FINN torget. Vi kontakter deg innen
    fem dager.
  </Bad>
  <Good>
    Tre tusen bedrifter har bedriftsavtale på FINN torget. Vi kontakter deg
    innen 5 dager.
  </Good>
</Grid>

Store tall skrives med 3 og 3 siffer.

<Grid>
  <Bad>
    <p>50000</p>
    <p>123.499.211</p>
    <p>5300</p>
  </Bad>
  <Good>
    <p>50 000</p>
    <p>123 499 211</p>
    <p>5 300</p>
  </Good>
</Grid>

## Priser

Vi oppgir alltid priser i norske kroner. Når vi skriver hva noe koster, skriver vi prisen med tall og forkortellsen "kr" etter tallet (f.eks. 540 kr). Husk at det ikke skal være punktum etter "kr".

<Grid>
  <Bad>
    <p>20,-</p>
    <p>20 NOK</p>
    <p>20 kr.</p>
    <p>kr 20 ,-</p>
  </Bad>
  <Good>20 kr</Good>
</Grid>

## Forklar hvorfor noe skal gjøres

Noen ganger må vi hjelpe folk med å ta i bruk nye funksjoner og minne dem på ting de har glemt. Gi oppfordringer som er lette å forstå og forklar fordelene. Det er bedre å oppfordre brukerne til noe og fortelle hvorfor noe er bra, fremfor å ramse opp alt de ikke skal gjøre. Du bør motivere fremfor å kommandere.

<Grid>
  <Bad>
    <p>
      Hvis du ikke legger inn korrekt adresse vil ikke kart vises i annonsen.
    </p>
    <p> Du må fylle ut Beskrivelse før du kan gå videre.</p>
  </Bad>
  <Good>
    <p>Husk å legge inn riktig adresse slik at kartet vises i annonsen.</p>
    <p>Skriv en fengende og nøyaktig beskrivelse for å gjøre en god handel.</p>
  </Good>
</Grid>

## Norske ord og uttrykk fremfor engelske

Det er en fordel for FINN.no at vi er en norsk tjeneste som folk kjenner godt. Vi ønsker å styrke denne delen av vår identitet. Derfor bruker vi norske begreper fremfor engelske. Noen engelske uttrykk finnes det ikke gode erstatninger for. Utrykkene kan også være så innarbeidede at det blir forvirrende hvis vi ikke bruker dem. I slike tilfeller er det greit å bruke fremmedord. Vi har for eksempel valgt å skrive "informasjonskapsler" på FINN, men legger til "cookies" i en parentes bak, siden mange kjenner dette ordet best. Når du må bruke engelske ord og uttrykk skriver du dem i kursiv.

<Grid>
  <Bad>
    <p>Feedback</p>
    <p>Software</p>
    <p>Rating</p>
    <p>Tags</p>
    <p>Cookies</p>
  </Bad>
  <Good>
    <p>Tilbakemelding</p>
    <p>Programvare</p>
    <p>Omtaler</p>
    <p>Nøkkelord</p>
    <p>
      Informasjonskapsler <em>(cookies)</em>
    </p>
  </Good>
</Grid>

## Aldri store bokstaver for å understreke noe

Når vi skriver hele ord med store bokstaver, virker det som vi roper til mottakeren. Det er ikke spesielt hyggelig eller imøtkommende. Bruk derfor ikke store bokstaver til å poengtere noe.

Om du ønsker å legge trykk på noe kan du bruke medium fontvekt, men det aller beste er å skrive slik at det som er viktig kommer godt frem.

## Bruk utropstegn med kløkt

Tonen på FINN.no er energisk og entusiastisk, men du må passe på at det ikke blir masete. For mange utropstegn kan fort virke støyende. De mister også sin kraft når det blir for mange av dem. Vær derfor varsom med å bruke utropstegn. Her er noen tommelfingerregler:

- En setning skal ikke avsluttes med flere enn et utropstegn.
- Ikke bruk utropstegn i flere setninger som kommer rett etter hverandre.
- Det skal aldri brukes utropstegn i feilmeldinger og når vi informerer om svindel.

<Grid>
  <Bad>
    <p>Nye tilfeller av svindel på FINN.no!</p>
    <p>Takk for henvendelsen!!! Du hører fra oss snart!</p>
  </Bad>
  <Good>
    <p>Nye tilfeller av svindel på FINN.no</p>
    <p>Takk for henvendelsen! Du hører fra oss snart.</p>
    <p>Takk for henvendelsen. Du hører fra oss snart!</p>
  </Good>
</Grid>

## Morsom på en smart måte

Det skal være morsomt å bruke FINN. Når vi viser selvironi eller kommuniserer på en litt uventet måte (som for eksempel i feilmeldingen: "Nå er det rusk i maskineriet."), viser vi FINNs personlighet.

Vi skaper en bedre brukeropplevelse når vi får folk til å trekke på smilebåndet. Det kan likevel være en hårfin balanse mellom å være morsom og fremstå som flåsete, nedlatende eller provoserende.

- Selv om en vits er aldri så god, er den ikke morsom om du får høre den mange ganger. Hvor morsomt er det for eksempel å bli ønsket en FIN(N) dag for tiende gang?
- Du skal aldri være morsom på brukernes bekostning.
- Du må være forsiktig med bruk av humor når folk opplever problemer og kanskje er frustrert.
- Du trenger ikke være morsom hele tiden – spesielt ikke når det handler om alvorlige ting som sikkerhet og penger.

## Bruk forståelige ord

For å gi FINN et folkelig, løst og ledig preg bruker vi begreper fra vanlig dagligtale som alle forstår. Vær forsiktig med forkortelser, fremmedord og interne uttrykk.

Du finner en komplett liste over ord vi ønsker å unngå på FINN.no i [FINNsk-norsk ordbok](/words/finnsk-norsk-ordbok).

### Tips for å skrive universelt utformet

https://www.ntb.no/kommunikasjon/skrivetips-for-universelt-utformet-sprak/

</div>
